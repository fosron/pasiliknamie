---
title: "Ostani kod kuće - COVID-19 pandemija"
---

# #ostanikodkuće

##### Inspirisani projektom https://staythefuckhome.com rešili smo da napravimo i verziju na srpskom.

#### U Srbiji je prema zvaničnim podacima virusom COVID-19 trenutno zaraženo 46 osoba. Ažurirano 14. marta u 20:08.

S obzirom da vlasti svih zemalja ne rade dovoljno na edukaciji i upozorenjima koja su vezana za [COVID-19 virus](https://en.wikipedia.org/wiki/Coronavirus_disease_2019) (_za koji je i zvanično proglašena pandemija_), ovaj sajt će služiti kao uputstvo i podsećanje svima na važne korake pri suzbijanju pandemije ovog virusa. Sajt će biti redovno ažuriran.

### Opšta pravila ponašanja

1. Prvo i najbitnije - ako ne morate da izlazite, ostanite kod kuće. Kupite zalihe za 5-10 dana i izlazite samo radi kupovine.
2. Povrće i voće ubacite na 10ak minuta u litar vode sa kašikom sode.
3. Ako izlazite, izbegavajte kontakte sa osobama koje su mogući prenosnici virusa (koje imaju povišenu temperaturu, kijanje, curenje nosa, kašalj).
4. Trudite se na dirate nos, usta i oči, pošto jako lako možete preneti virus rukama. Ovo ne znači da ni unutar svojih stanova i kuća ne smete to raditi, ali morate dezinfikovati ruke pre nego što krenete sa time.
5. Držite distancu od najmanje jednog metra i izbegavajte gužve i javni prevoz.
6. Iako smo srdačan narod, rukovanje, grljenje i ljubljenje treba redukovati sem sa ukućanima.
7. [Perite ruke više puta dnevno i minimum 30 sekundi.](https://www.youtube.com/watch?v=3PmVJQUCm4E)
8. Ne širite paniku na društvenim mrežama, kao i neproverene informacije.
9. Ne kupujte tone toalet papira.
10. Ako osetite neki simptom, automatski se samoizolujte, pripremite listu lokacija na kojima ste bili u prethodnih nekoliko dana i pozovite **0648945235**, zvanični broj Ministarstva zdravlja. Možete se obratiti i institutu za javno zdravlje "Batut" na broj **0112684566**.
11. Budite odgovorni prema sebi i prema drugima, svojim roditeljima, bakama, dekama - jer su rizičnija kategorija od mlađih.
12. Deca se mogu zaraziti, iako uglavnom prolaze bez simptoma, mogu biti prenosnici virusa.
13. Dezinfikujte obuću koju koristite napolju. Asepsol nije toliko efikasan, ali može da posluži u nedostatku sredstva na bazi hlora.
14. Ako možete, radite od kuće.

### Zašto je ovo bitno?

1. Coronavirus je mnogo zarazniji od običnog gripa.
2. Coronavirus izaziva mnogo veću smrtnost od gripa.
3. 15-20% zaraženih zahteva medicinsku negu.
4. Trenutno ne postoje niti vakcina niti lek za ovaj virus.
5. Mislite na starije, iako nemate simptome. Dokazano je da ljudi sa srčanim problemima, dijabetesom, hipertenzijom i ostalim bolestima lošije reaguju na ovaj virus i da potencijalno može biti smrtonosan.
